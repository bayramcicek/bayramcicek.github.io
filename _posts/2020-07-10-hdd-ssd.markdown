---
layout: post
title:  "HDD ve SSD Hız Karşılaştırması"
date:   2020-07-10 05:12:03 +0300
categories: general
---

Bilgisayarları hızlandırmak için ek `RAM` eklemek her zaman çözüm olmayabilir. Bir bilgisayarın `RAM` hafızası yeterliyse ve `HDD` ile çalıştırılıyor ise sadece `SSD` eklenerek hızlandırılabilir.

HDD'nin istenilen verilere erişmesi için arama başlığını `fiziksel` olarak hareket ettirip doğru `track` kısmını bulduktan sonra o track'teki doğru `sector` kısmını bulmalıdır. Bu da çok fazla zaman kaybına yol açar. SDD ise bir veriye erişmek için verinin bulunduğu yere -hızlı fiziksel aracılar sayesinde- direkt bir `komut` gönderir ve veri hazır hale gelir. Böylece SSD, bir veriye HDD disklerden daha hızlı erişim sağlar. SSD'nin bu üstünlükleri tabii ki fiyatlarına da yansır.

Aynı şekilde bir işletim sistemi HDD yerine bir SSD üzerinde `boot` edilirse bilgisayar daha hızlı açılacaktır. `Okuma-yazma` hızı arttığından programlar da daha hızlı tepki vererek eskisinden daha hızlı açılacaktır.


Uzun zamandır sadece HDD ile kullandığım dizüstü bilgisayarı -yavaş ve hantal kalmasından dolayı- SSD ekleyerek çalıştırmayı denedim. HDD kullanırken `Ubuntu 20.04` kullanıyordum. SSD'ye geçtiğimde ise `Manjaro 20.0.3` kullanmaya başladım. Aşağıdaki ölçümler bu işletim sistemlerine göredir.

İşletim sisteminin açılması(boot) -> Kullanıcı seçme ve parola girişi -> Masaüstüne erişim:

- HDD üzerinde : `80sn`
- SSD üzerinde : `41sn`
	- `100−((41÷80)×100)` = `%48,75` daha `hızlı` masaüstüne erişim.

Android Studio açılması -> Dosyaların indexlenmesi:

- HDD üzerinde : `123sn`
- SSD üzerinde : `30sn`
	- `100−((30÷123)×100)` = `%75,6` daha `hızlı` kullanıma hazır olma.